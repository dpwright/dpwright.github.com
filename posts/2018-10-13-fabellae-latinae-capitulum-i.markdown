---
title: Fabellae Latinae Capitulum I
subtitle: Prōvinciae Rōmānae
date: 2018-10-13 12:28:20
thumbnail: /images/FabellaeLatinae.jpg
tags: latin, fabellae-latinae, llpsi, podcasts
---

<div class="sidenote">This is an extract from *[Fabellae
Latinae][fabellae-latinae]*, the freely downloadable companion text to Hans H.
Ørberg's excellent series, *[Lingua Latina][lingua-latina]*.</div>

<center>
<audio controls preload="none">
  <source src="https://s3.amazonaws.com/fabellaelatinae/capitula/01-ProvinciaeRomanae.mp3" type="audio/mpeg" />
</audio>
</center>

In imperiō Rōmānō multae sunt prōvinciae. Hispānia et Gallia sunt prōvinciae
Rōmānae. Britannia quoque prōvincia Rōmāna est. Hispānia et Gallia et Britannia
trēs prōvinciae in Eurōpā sunt. Ubi sunt prōvinciae Syria et Aegyptus? Syria in
Asiā est, Aegyptus est in Āfricā. Britannia īnsula est. Num īnsulae sunt Gallia
et Hispānia? Nōn sunt īnsulae; sed Corsica, Sardinia, Sicilia īnsulae sunt.
Magna īnsula est Britannia. Sicilia quoque et Sardinia et Corsica magnae sunt
īnsulae. Melita īnsula parva est.

Quid est Brundisium? Brundisium oppidum est. Quid est Dānuvius? Dānuvius est
fluvius. Rhēnus quoque fluvius est. Rhēnus et Dānuvius sunt duo magnī fluviī in
Eurōpā. Nīlus quoque magnus fluvius est. Estne Nīlus in Eurōpā? Nōn in Eurōpā,
sed in Āfricā est Nīlus. Num Rhodus fluvius est? Nōn fluvius, sed īnsula est.
Rhodus est īnsula Graeca. In Graeciā multae sunt īnsulae parvae et magnae.

<span style="font-variant: small-caps;">insvla</span> et <span
style="font-variant: small-caps;">oppidvm</span> vocābula Latīna sunt. In
vocābulō <span style="font-variant: small-caps;">insvla</span> sunt sex
litterae: littera prīma <span style="font-variant: small-caps;">i</span>,
secunda <span style="font-variant: small-caps;">n</span>, tertia <span
style="font-variant: small-caps;">s</span>... <span style="font-variant:
small-caps;">i</span> est littera et numerus. Numerī prīmī sunt <span
style="font-variant: small-caps;">i</span>, <span style="font-variant:
small-caps;">ii</span>, <span style="font-variant: small-caps;">iii</span>,
litterae prīmae <span style="font-variant: small-caps;">a</span>, <span
style="font-variant: small-caps;">b</span>, <span style="font-variant:
small-caps;">c</span>.

[fabellae-latinae]: https://www.hackettpublishing.com/pdfs/FabellaeLatinae_2016_HansOrberg.pdf
[lingua-latina]: https://www.hackettpublishing.com/lingua-latina-per-se-illustrata-series
