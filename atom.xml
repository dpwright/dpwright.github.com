<?xml version="1.0" encoding="utf-8"?>
<feed xmlns="http://www.w3.org/2005/Atom">
    <title>Wright Access</title>
    <link href="http://dpwright.com/atom.xml" rel="self" />
    <link href="http://dpwright.com" />
    <id>http://dpwright.com/atom.xml</id>
    <author>
        <name>Daniel P. Wright</name>
        <email>dani@dpwright.com</email>
    </author>
    <updated>2019-01-19T17:30:00Z</updated>
    <entry>
    <title>Fabellae Latinae Capitulum XV</title>
    <link href="http://dpwright.com/posts/2019/01/19/fabellae-latinae-capitulum-xv/index.html" />
    <id>http://dpwright.com/posts/2019/01/19/fabellae-latinae-capitulum-xv/index.html</id>
    <published>2019-01-19T17:30:00Z</published>
    <updated>2019-01-19T17:30:00Z</updated>
    <summary type="html"><![CDATA[

<div class="info">19 January, 2019</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/15-KalendariumRomanum.mp3" type="audio/mpeg" />
</audio>
</center>
<p>Cornēlius suō Sextō fīliō kalendārium mōnstrat: “Ecce kalendārium Rōmānum, Sexte, cum nōminibus mēnsium et numerō diērum. Annus tōtus quot mēnsēs et quot diēs habet?”</p>
<p>Sextus: “Duodecim mēnsēs et trecentōs sexāgintā quīnque diēs.”</p>
<p>Cornēlius: “Hoc est kalendārium novum. In kalendāriō Rōmānō antīquissimō numerus mēnsium erat decem tantum, non duodecim. Tunc mēnsis annī prīmus erat Mārtius, id est initium vēris; ante Mārtium hiems erat sine nōmine mēnsium. Ergō necesse erat annō dare duōs novōs mēnsēs: Iānuārium et Februārium. Quam longus est mēnsis Iānuārius?”</p>
<p>Sextus: “Iānuārius ūnum et trīgintā diēs longus est.”</p>
<p>Cornēlius: “Quī mēnsis brevissimus est?”</p>
<p>Sextus: “Februārius, quī duodētrīgintā tantum diēs habet.”</p>
<p>Cornēlius interrogat: “Quī diēs annī brevissimus est?”</p>
<p>Sextus nōn respondet, neque enim diēs nōmināre potest.</p>
<p>Cornēlius: “Diēs brevissimus – et nox longissima – est ante diem octāvum kalendās Iānuāriās. Diēs longissimus – et nox brevissima – ante diem octāvum kalendās Iūliās est. Eō diē sōl altissimus est in caelō. Diēs et hōrae longiōrēs sunt aestāte quam hieme et breviōrēs hieme quam aestāte.”</p>
<p>Sextus: “Quid? Nōnne tōtō annō aequae sunt hōrae?”</p>
<p>Cornēlius: “Tōtō annō, et aestāte et hieme, diēs in duodecim hōrās dīviditur, ergō hōrae diēī longiōrēs sunt aestāte quam hieme.”</p>
<p>Sextus: “Aestāte diēs et hōrae nōn sōlum longiōrēs, sed etiam calidiōrēs sunt. Quī mēnsis annī calidissimus est?”</p>
<p>Cornēlius: “Mēnsis annī calidissimus est Iūlius, et Augustus prope tam calidus est quam Iūlius. Iī duo mēnsēs nōn ā deīs, sed ab hominibus nōminantur: Iūlius ā Iūliō Caesare et Augustus ā Caesare Augustō. Ante tempora Iūliī Caesaris et Caesaris Augustī nōmina eōrum mēnsium erant ‘Quīntīlis’ et ‘Sextīlis’ ā numerīs ‘quīntō’ et ‘sextō’, quia in kalendāriō antīquō mēnsis prīmus erat Mārtius; Iūlius igitur mēnsis quīntus erat et Augustus mēnsis sextus.”</p>
<p>Sextus: “Etiam praenōmina sunt ‘Quīntus’ et ‘Sextus’. Mēnsis Sextīlis igitur nōminātur ā meō praenōmine ‘Sextō’ et Quīntīlis ā praenōmine amīcī meī ‘Quīntī’! Cūr numerī sunt praenōmina nostra?”</p>
<p>Cornēlius: “In familiīs antīquīs magnus numerus erat līberōrum, ergō fīliō quīntō nōmen erat ‘Quīntus’ et fīliō sextō ‘Sextus’. Nunc, quia paucī sunt līberī, etiam fīliō prīmō aut secundō praenōmen datur ‘Quīntus’, ut fīliō Iūliī secundō, aut ‘Sextus’, ut fīliō meō prīmō.”</p>
<p>Sextus gaudet quod patrī eius nōn sex fīliī sunt, sed ūnus tantum!</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum XIV</title>
    <link href="http://dpwright.com/posts/2019/01/13/fabellae-latinae-capitulum-xiv/index.html" />
    <id>http://dpwright.com/posts/2019/01/13/fabellae-latinae-capitulum-xiv/index.html</id>
    <published>2019-01-13T09:00:00Z</published>
    <updated>2019-01-13T09:00:00Z</updated>
    <summary type="html"><![CDATA[

<div class="info">13 January, 2019</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/14-PuerArmatus.mp3" type="audio/mpeg" />
</audio>
</center>
<p>Avunculus Mārcī, cui nōmen est Aemilius, in Germāniā mīlitat. Illīc exercitus Rōmānus fīnēs imperiī Rōmānī ā Germānīs dēfendit. Castra exercitūs mīlle passūs ā flūmine Rhēnō sunt in magnā silvā, ubi hostēs sē occultant. Mīlitēs Rōmānī impetum Germānōrum ex- spectant, neque hostēs barbarōs timent. Rōmānī enim bona arma habent atque circum castra fossa et vāllum altum est. Germānī castra Rōmāna expugnāre nōn possunt.</p>
<p>Mārcus Aemilium mīlitem fortem esse putat. Puer ipse mīlitāre vult ut avunculus suus, neque arma habet Mārcus, et Iūlius dīcit ‘nūllōs puerōs mīlitāre aut arma ferre posse.’</p>
<p>Quid igitur facit Mārcus? Arcum facit ex rāmō et līneā; etiam sagittās facit ex rāmīs tenuibus.</p>
<p>Dum Mārcus arcum facit, Iūlia in hortō lūdit cum cane suā Margarītā. Sub arbore puella rāmum reperit. Iūlia canī rāmum ostendit: “Ecce rāmus, Margarīta! Quaere eum!” rāmumque procul ā cane iacit. Canis rāmum quaerit, reperit, ad Iūliam portat. Canis rāmum ante pedēs Iūliae pōnit et caudam movet.</p>
<p>Mārcus frātrem suum vocat atque eī arcum suum novum ostendit: “Ecce arcus meus, Quīnte. Iam mīles fortis est frāter tuus!”</p>
<p>Quīntus: “Mīles Rōmānus gladiō et pīlō armātus est, nōn arcū et sagittīs. Ea arma sunt Hispānōrum et Gallōrum quī in exercitū Rōmānō mīlitant.”</p>
<p>Mārcus: “Sed exercituī necesse est arcūs et sagittās habēre, neque enim pīla gravia procul iacī possunt. Sagittae procul volant quia levēs sunt.”</p>
<p>Mārcus sagittam sūmit et in arcū pōnit. Ecce sagitta ex arcū iacitur et in hortō prope Iūliam ad terram cadit. Iūlia perterrita sagittam prope caput suum volāre sentit – sagitta aurem eius tangit!</p>
<p>Syra, quae cum Iūliā in hortō est, sagittam prope Iūliam volāre videt atque īrāta ad Mārcum currit. Mārcus, quī Syram accurrere videt, arcum ad terram iacit atque fugit. Syra arcum Mārcī manū capit eumque procul ex hortō iacit. Mārcus trīstis arcum suum volāre aspicit.</p>
<p>Canis quoque arcum volāre videt. Canis etiam illum rāmum quaerit ac reperit, neque eum ad Mārcum portat.</p>
<p>Quīntus rīdet, quod ‘mīlitem fortem’ sine armīs fugere videt!</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum XIII</title>
    <link href="http://dpwright.com/posts/2019/01/05/fabellae-latinae-capitulum-xiii/index.html" />
    <id>http://dpwright.com/posts/2019/01/05/fabellae-latinae-capitulum-xiii/index.html</id>
    <published>2019-01-05T18:30:00Z</published>
    <updated>2019-01-05T18:30:00Z</updated>
    <summary type="html"><![CDATA[

<div class="info"> 5 January, 2019</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/13-ServiDormiunt.mp3" type="audio/mpeg" />
</audio>
</center>
<p>In vīllā Iūliī multa sunt cubicula parva et magna. Magnum est cubiculum Iūliī et Aemiliae, in eō magnus lectus est. Pater et māter in magnō lectō dormiunt. Cubicula līberōrum parva sunt et in iīs lectī sunt parvī. Mārcus et Quīntus et Iūlia in parvīs lectīs dormiunt.</p>
<p>Servī multī in ūnō cubiculō magnō dormiunt. In cubiculō servōrum nūllī sunt lectī. Servī quī dormiunt nōn in lectīs, sed in terrā iacent. Etiam multae ancillae in ūnō cubiculō dormiunt neque eae lectōs habent.</p>
<p>Ecce Dāvus quī cum aliīs servīs fessīs in magnō cubiculō iacet. Paucī servī iam dormiunt, aliī verba faciunt, aliī rīdent. Servī quī dormīre volunt vōcēs aliōrum audiunt nec dormīre possunt.</p>
<p>Syrus, quī Mēdum apud sē nōn videt, Lēandrum interrogat: “Ubi est Mēdus? Cūr hīc nōn dormit? Estne aeger?”</p>
<p>Lēander: “Mēdus sānus est, sed ā vīllā abest, quia nummōs dominī nostrī habet! Dāvus dīcit ‘Mēdum Rōmae amīcam habēre.’ Putat eum Rōmae esse apud amīcam suam.”</p>
<p>Syrus: “Ergō Mēdus nōn sōlus in terrā dormit, sed in lectō cum amīcā suā!”</p>
<p>Syrus et Lēander rīdent.</p>
<p>Dāvus servōs tacēre iubet: “Tacēte, servī! Iam necesse est dormīre.”</p>
<p>Servī tacent atque oculōs claudunt. Iam nūlla vōx audītur.</p>
<p>Iam Dāvus et aliī multī dormiunt, sed Syrus et Lēander et aliī quī prope Dāvum iacent dormīre nōn possunt, quia Dāvum animam dūcere audiunt!</p>
<p>Dāvus enim stertit: “Zzzzz…ārrch, zzzzz…ārrch!” Syrus, quī fessus est, dormīre vult atque oculōs claudit, nec dormīre potest, quod Dāvum stertere audit. Anima Dāvī nōn vidērī, sed audīrī potest! Syrus oculōs claudere potest, aurēs claudere nōn potest.</p>
<p>Syrus (īrātus): “Ssst!”</p>
<p>Dāvus rūrsus stertit: “Zzzzz…ārrch!”</p>
<p>Syrus: “Tacē, Dāve!”</p>
<p>Dāvus nōn respondet, sed Lēander: “Tacē, Syre! Dāvus nūllum verbum facit!” Syrus: “Verbum nōn facit, sed stertit. Audī! Nēmō hīc dormīre potest!”</p>
<p>Syrus sē ad Dāvum vertit et digitum suum ad nāsum eius appōnit!</p>
<p>Iam nōn stertit Dāvus. Is atque cēterī servī bene dormiunt.</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum XII</title>
    <link href="http://dpwright.com/posts/2018/12/29/fabellae-latinae-capitulum-xii/index.html" />
    <id>http://dpwright.com/posts/2018/12/29/fabellae-latinae-capitulum-xii/index.html</id>
    <published>2018-12-29T20:00:00Z</published>
    <updated>2018-12-29T20:00:00Z</updated>
    <summary type="html"><![CDATA[

<div class="info">29 December, 2018</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/12-PaterAbestAdestMater.mp3" type="audio/mpeg" />
</audio>
</center>
<p>Līberī in lectīs suīs dormiunt. Aemilia dormīre nōn potest, quia sōla iacet in magnō lectō sine virō suō. Cūr Aemilia sōla est in cubiculō? Sōla est, quia Iūlius, vir eius, abest. Ubi est Iūlius? Is Rōmae est.</p>
<p>Aemilia exit ē cubiculō, ōstium post sē claudit et intrat in ātrium, ubi circum impluvium ambulat.</p>
<p>Mārcus, quī hominem in ātriō ambulāre audit, timet et sē interrogat: “Quis est quī ambulat in ātriō, dum servī et līberī dormiunt? Quid agit ille homō? – Pater familiae Rōmae est. Dum dominus ā vīllā abest, fīlius eius est dominus! Necesse est sine timōre virum im- probum petere…!”</p>
<p>Mārcus exit ē lectō atque ōstium aperit, neque ē cubiculō suō exīre audet. Baculum crassum, quod sub lectō iacet, sūmit, quia virum illum improbum, quī in vīllam intrāre audet, baculō pulsāre vult!</p>
<p>Aemilia, quae ōstium aperīrī audit, ad cubiculum Mārcī sē vertit, et Mārcus, quī hominem per umbram ad sē venīre audit, perterritus est: baculum pōnit, ōstium claudit, et lectum post ōstium pōnit!</p>
<p>Māter, quae ōstium aperīre vult neque potest, imperat: “Age! Aperī ōstium, Mārce! Māter tua est.”</p>
<p>Mārcus vōcem Aemiliae audit et ōstium aperit.</p>
<p>Mārcus: “Ō mamma! Vir improbus in ātriō ambulat et…”</p>
<p>Aemilia rīdet et fīliō suō ōsculum dat: “Nōn est vir improbus, sed fēmina proba, quae virum suum probum exspectat. Pater abest, sed māter tua apud tē adest. Nēmō improbus in hanc vīllam intrāre potest aut audet.”</p>
<p>Et māter et fīlius rīdent et rūrsus lectōs suōs petunt.</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum XI</title>
    <link href="http://dpwright.com/posts/2018/12/23/fabellae-latinae-capitulum-xi/index.html" />
    <id>http://dpwright.com/posts/2018/12/23/fabellae-latinae-capitulum-xi/index.html</id>
    <published>2018-12-23T20:00:00Z</published>
    <updated>2018-12-23T20:00:00Z</updated>
    <summary type="html"><![CDATA[

<div class="info">23 December, 2018</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/11-TabernaeIulii.mp3" type="audio/mpeg" />
</audio>
</center>
<p>Iūlius est vir pecūniōsus quī magnam vīllam habet prope Tūsculum oppidum. Iūlius etiam tabernās habet in oppidō.</p>
<p>Grūmiō est tabernārius quī Tūsculī pānem vēndit. Quī ipsī pānem suum facere nōn possunt pānem ā Grūmiōne emunt. Hōc modō ille pecūniam facit. Sed taberna ubi Grūmiō pānem vēndit nōn Grūmiōnis, sed Iūliī est. Iūlius est dominus Grūmiōnis et tabernae eius. Ergō Grūmiōnī necesse est pecūniam Iūliō dare. Iūlius ā tabernāriō suō pecūniam accipit.</p>
<p>Iūlius cum servīs Ursō et Dāvō Tūsculum it. Dominus equō vehitur, servī nōn equīs sed asinīs vehuntur. Grūmiō nōn sine timōre dominum venīre videt.</p>
<p>Iūlius ante tabernam Grūmiōnis cōnsistit eumque salūtat: “Salvē, Grūmiō!” et ab eō salūtātur: “Salvē, domine!”</p>
<p>Grūmiō parvā vōce Ursum interrogat: “Cūr dominus Tūsculum venit?”</p>
<p>Ursus respondet: “Dominus ad tabernāriōs suōs adit quia pecūniam accipere vult.”</p>
<p>Rīdet Ursus. Grūmiō nōn rīdet: is verbīs Ursī nōn dēlectātur.</p>
<p>Grūmiō Iūliō pānem ostendit: “Ecce pānis meus bonus.”</p>
<p>Iūlius: “Quī pānem bonum vēndit magnam pecūniam facit.”</p>
<p>Grūmiō: “Sed multī aliī sunt tabernāriī quī pānem vēndunt. Ergō necesse est pānem parvō pretiō vēndere. Nēmō quī pānem vēndit magnam pecūniam facit.”</p>
<p>Iūlius: “Mea est haec taberna: necesse est pecūniam dominō tabernae dare. Centum sēstertiōs dā!”</p>
<p>Grūmiō: “Centum sēstertiōs! Tanta pecūnia apud mē in hāc tabernā nōn reperītur.”</p>
<p>Grūmiō Iūliō ostendit sacculum suum, quī neque plēnus neque vacuus est.</p>
<p>Iūlius: “Quot sēstertiī īnsunt in sacculō tuō?”</p>
<p>Grūmiō nummōs numerat: “Ūnus, duo, trēs, quattuor, quīnque… nōnāgintā; ecce nōnāgintā sēstertiī īnsunt.”</p>
<p>Iūlius (īrātus): “Nōn satis est!”—sed pecūniam sūmit et in sacculō suō pōnit.</p>
<p>Iam sacculus Grūmiōnis vacuus est—sed in cubiculō sub lectō suō Grūmiō nōn parvam pecūniam occultat!</p>
<p>Iūlius rūrsus in equum ascendit et ā tabernā Grūmiōnis it ad aliam tabernam suam, quae est in viā ubi multī hominēs pecūniōsī habitant. Tabernārius est Eumolpus, neque is pānem, sed gemmās vēndit. Quī gemmās vēndit magnam pecūniam facere potest. Ergō Iūlius ā tabernāriō suō Eumolpō magnam pecūniam accipere vult.</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum X</title>
    <link href="http://dpwright.com/posts/2018/12/15/fabellae-latinae-capitulum-x/index.html" />
    <id>http://dpwright.com/posts/2018/12/15/fabellae-latinae-capitulum-x/index.html</id>
    <published>2018-12-15T17:00:00Z</published>
    <updated>2018-12-15T17:00:00Z</updated>
    <summary type="html"><![CDATA[

<div class="info">15 December, 2018</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/10-DominiEtEqui.mp3" type="audio/mpeg" />
</audio>
</center>
<p>Iūlius et Cornēlius sunt dominī Rōmānī. Iūlius est dominus pecūniōsus, quī magnam vīllam habet et magnam familiam, id est multōs servōs. Etiam decem equōs fōrmōsōs habet Iūlius. Cornēlius nōn tam pecūniōsus est quam Iūlius: is decem tantum servōs habet, et ūnum equum album. Cornēlius equum suum amat.</p>
<p>Iūlius imperat: “Dūc equum ante ōstium, Syre!”</p>
<p>Ex decem equīs Iūliī Syrus sūmit illum nigrum quem dominus ante aliōs amat eumque ante ōstium dūcit. Iam dominus in equō est. Iūlius equō vehitur Tūsculum ad amīcum suum Cornēlium.</p>
<p>Iūlius ante ōstium Cornēliī cōnsistit et amīcum suum, quī exit, salūtat: “Salvē, amīce! Sūme equum tuum et venī in silvam cum amīcō tuō!”</p>
<p>Amīcī duo oppidum relinquunt et per vallem ad silvam eunt. Equī laetī per campum currunt. Ovēs, quae errant in campō, equōs timent et ad pāstōrēs suōs accurrunt. Canēs pāstōrum lātrant. Iam equī fessī ante rīvum cōnsistunt. Dum equī aquam bibunt ē rīvō, dominī caelum aspiciunt. Nūlla nūbēs vidētur, sōl lūcet in caelō sine nūbibus. Itaque Iūlius et Cornēlius umbram petunt: campum relinquunt et in silvam intrant. Iam in umbrā sunt sub arboribus. Equī iam nōn currunt, sed inter arborēs ambulant.</p>
<p>Hīc equus Cornēliī consistit et hinnit: “Hihihī!” Equus terram ante sē aspicit et nāsum pōnit ad terram.</p>
<p>Iūlius, quī equum Cornēliī hinnīre audit, equum suum nigrum vertit et interrogat: “Cūr equus tuus cōnsistit?”</p>
<p>Cornēlius: “Quia vestīgia videt in terrā.”</p>
<p>Iūlius: “Quae vestīgia?”</p>
<p>Cornēlius, quī iam in terrā est ante equum, vestīgia quaerit, dum Iūlius in equō suō exspectat.</p>
<p>Cornēlius in terrā reperit vestīgia lupī, quae digitō mōnstrat: “Ecce vestīgia lupī. Nōn procul abest lupus ipse.”</p>
<p>Lupus autem procul in monte ululat: “Huhuhū!”</p>
<p>Equus Cornēliī, quī lupum ululāre audit, rūrsus hinnit: “Hihihī!” Equus Iūliī lupum nōn audit neque hinnit.</p>
<p>Cornēlius: “Equus meus lupum timet.” Cornēlius equum suum album tenet.</p>
<p>Iūlius: “Meus equus nōn timet lupum!”</p>
<p>Cornēlius: “Neque lupus equum tuum timet!”</p>
<p>Cornēlius, quī prope vestīgia lupī etiam alia vestīgia reperit: “Quid hoc est? Nōn sōlum lupī, sed etiam ovis vestīgia hīc sunt!”</p>
<p>Iūlius: “Quid agit ovis in silvā cum lupō? Num lupum amat ovis?”</p>
<p>Cornēlius: “Nōn lupum ovis, sed lupus ovem amat – et amīcam suam ēst!”</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum IX</title>
    <link href="http://dpwright.com/posts/2018/12/08/fabellae-latinae-capitulum-ix/index.html" />
    <id>http://dpwright.com/posts/2018/12/08/fabellae-latinae-capitulum-ix/index.html</id>
    <published>2018-12-08T12:30:00Z</published>
    <updated>2018-12-08T12:30:00Z</updated>
    <summary type="html"><![CDATA[

<div class="info"> 8 December, 2018</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/09-OrnamentaDominae.mp3" type="audio/mpeg" />
</audio>
</center>
<p>Aemilia in cubiculō suō est cum Dēliā ancillā. Dēlia dominam suam ōrnat: margarītās circum collum Aemiliae pōnit. Aemilia ōrnāmentīs dēlectātur neque sine ōrnāmentīs ē cubiculō exit. Multās margārītas et gemmās pulchrās habet, neque ūnum tantum ānulum, sed decem ānulōs gemmātōs. Aemilia multa ōrnāmenta ā virō suō pecūniōsō accipit – et multās rosās ā fīliā suā.</p>
<p>Domina ancillae suae sacculum ostendit: “In hōc sacculō nōn nummī, sed ānulī sunt. Ecce ānulī gemmātī quī mē dēlectant.” Aemilia quattuor ānulōs gemmātōs ē sacculō sūmit et in mēnsā pōnit.</p>
<p>Dēlia: “Ō, quam pulchrī sunt illī ānulī!”</p>
<p>Aemilia ūnum ex quattuor ānulīs sūmit et Dēliae ostendit: “Aspice hunc ānulum! Pretium huius ānulī est mīlle et centum sēstertiī.”</p>
<p>Dēlia: “Id magnum pretium est!”</p>
<p>Dēlia ānulum sūmit et ante ōculōs suōs tenet; gemmam ānulī aspicit.</p>
<p>Dēlia: “In hōc ānulō nōn tanta gemma est quanta in illō.” Dēlia mōnstrat alium ānulum gemmātum.</p>
<p>Aemilia: “Tanta gemma ad tam parvum ānulum nōn convenit. Neque pretium illīus gemmae tantum est quantum huius. Haec gemma sōla mīlle sēstertiīs cōnstat. Hunc ānulum pōne in digitō meō!”</p>
<p>Ancilla ānulum gemmātum in digitō dominae pōnit. In quō digitō? In digitō quārtō, nam ānulus ad eum digitum convenit. Aemilia laeta aspicit digitum suum quī ānulō ōrnātur.</p>
<p>Aemilia: “Speculum tenē ante mē!”</p>
<p>Dēlia speculum tenet ante dominam, quae sē cum margarītīs suīs fōrmōsīs aspicit. Et ānulō et margarītīs dēlectātur.</p>
<p>Aemilia cum ōrnāmentīs ē cubiculō exit neque ōstium post sē claudit.</p>
<p>Dēlia, quae iam sōla est in cubiculō, sacculum et ānulōs trēs quī in mēnsā sunt aspicit. Ōstium claudit, et ex ānulīs sūmit eum quī magnam gemmam habet.</p>
<p>Dēlia: “Quam pulcher est hic ānulus! Neque haec gemma nimis magna est. Etiam ad meum digitum convenit ānulus gemmātus!”</p>
<p>Ancilla, quae nūllum ōrnāmentum habet, ānulum Aemiliae in digitō suō pōnit! Digitum cum ānulō laeta aspicit − neque ea cum ōrnāmentīs exit.</p>
<p>Dēlia, ancilla proba, quae tam pulchra est quam domina sua, trēs ānulōs rūrsus in sacculō dominae pōnit et sine ōrnāmentīs ē cubiculō exit. Dēlia ōstium post sē claudit.</p>
<p>Dominae Rōmānae multīs ōrnāmentīs pulchrīs ōrnantur. Ancillae nūlla aut pauca ōrnāmenta habent.</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum VIII</title>
    <link href="http://dpwright.com/posts/2018/12/01/fabellae-latinae-capitulum-viii/index.html" />
    <id>http://dpwright.com/posts/2018/12/01/fabellae-latinae-capitulum-viii/index.html</id>
    <published>2018-12-01T18:30:00Z</published>
    <updated>2018-12-01T18:30:00Z</updated>
    <summary type="html"><![CDATA[

<div class="info"> 1 December, 2018</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/08-SpeculumAemiliae.mp3" type="audio/mpeg" />
</audio>
</center>
<p>Syra et Dēlia, ancillae amīcae, ex ātriō exeunt.</p>
<p>Syra: “Venī in cubiculum Iūliae. Illīc bonum speculum est. Iūlia speculum Aemiliae in cubiculō suō habet.”</p>
<p>Syra et Dēlia in cubiculum Iūliae intrant. In cubiculō eius est parva mēnsa. Syra videt speculum, quod in mēnsā est.</p>
<p>Syra. “Ecce speculum. Claude oculōs, Dēlia!”</p>
<p>Dēlia oculōs claudit. Syra speculum sūmit et ante Dēliam tenet.</p>
<p>Syra: “Iam aperī oculōs!”</p>
<p>Dēlia oculōs aperit et sē videt in speculō, quod ā Syrā tenētur. Oculī Dēliae pulchrī sunt et fōrmōsus est nāsus eius. Dēlia est ancilla fōrmōsa.</p>
<p>Syra: “Ecce oculī tuī pulchrī et nāsus tuus fōrmōsus.”</p>
<p>Dēlia verbīs Syrae dēlectātur et sē ad eam vertit. In oculīs Syrae lacrimās videt.</p>
<p>Dēlia: “Quid est, Syra? Ecce lacrimae in oculīs tuīs!”</p>
<p>Syra: “Oculī meī nōn tam pulchrī sunt quam tuī et foedus est nāsus meus .”</p>
<p>Dēlia: “Ō Syra! Tergē oculōs! Nōn pulchrī sunt oculī plēnī lacrimārum. Sine lacrimīs pulchrī sunt oculī tuī, neque nāsus tuus foedus est, sed tam fōrmōsus quam… Iūliae.”</p>
<p>Syra oculōs terget et Dēliam interrogat: “Iamne pulchrī sunt oculī meī?”</p>
<p>Dēlia rīdet et eī speculum dat: “Ecce speculum. Vidē oculōs tuōs in speculō.”</p>
<p>Syra speculum ante sē tenet − neque rīdet neque lacrimat.</p>
<p>Aemilia in cubiculō suō ancillās suās exspectat, neque ancillae veniunt; itaque Aemilia eās vocat: “Syra et Dēlia! Venīte!”</p>
<p>Ancillae, quae dominam suam vocāre audiunt, ex cubiculō Iūliae exeunt et in cubiculum Aemiliae intrant. Illīc nōn sōlum Aemilia, sed etiam Iūlia adest.</p>
<p>Aemilia imperat: “Syra, ī cum Iūliā in hortum! Illīc inter rosās ambulāte, nam Iūlia rosīs dēlectātur.” Syra cum Iūliā discēdit.</p>
<p>Aemilia (ad Dēliam): “Sūme speculum, Dēlia, et ante mē tenē!” Dēlia: “Sed speculum tuum hīc nōn est.”</p>
<p>Aemilia: “Quid? Ubi est speculum meum?”</p>
<p>Dēlia: “Iūlia in cubiculō suō habet speculum tuum.”</p>
<p>Aemilia: “Quid agit Iūlia cum speculō meō?”</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum VII</title>
    <link href="http://dpwright.com/posts/2018/11/24/fabellae-latinae-capitulum-vii/index.html" />
    <id>http://dpwright.com/posts/2018/11/24/fabellae-latinae-capitulum-vii/index.html</id>
    <published>2018-11-24T09:00:00Z</published>
    <updated>2018-11-24T09:00:00Z</updated>
    <summary type="html"><![CDATA[

<div class="info">24 November, 2018</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/07-MedusEtCornelius.mp3" type="audio/mpeg" />
</audio>
</center>
<p>Lȳdia est fēmina pulchra quae Rōmae habitat. Estne fēmina Rōmāna? Nōn Rōmāna est, sed Graeca. Lȳdia autem procul ā Graeciā habitat. Estne sōla? Lȳdia sōla habitat, neque sōla est Rōmae, nam multās amīcās Rōmānās et Graecās habet. Etiam amīcum habet Lȳdia, neque is Rōmānus est, sed Graecus, neque Rōmae habitat, sed prope oppidum Tūsculum. Amīcus Lȳdiae est Mēdus, servus Iūliī. Lȳdia Mēdum amat et ab eō amātur.</p>
<p>Estne Mēdus apud dominum suum? Nōn est in vīllā apud dominum, neque Tūsculī est, sed in viā Latīnā inter Rōmam et Tūsculum. Quō it Mēdus sine dominō suō? Rōmam it. Post eum est Tūsculum, Rōma ante eum est.</p>
<p>Mēdus laetus est et cantat, quia ad amīcam suam ambulat. Sed iam tacet Mēdus. Cūr iam nōn cantat servus? Mēdus tacet neque cantat, quia videt dominum Rōmānum quī equō vehitur Rōmā Tūsculum. Quis est dominus quem videt Mēdus? Est Cornēlius, quī Tūsculī habitat. Is ā Mēdō timētur, quia Iūliī est amīcus.</p>
<p>Cornēlius (ad equum suum): “Ecce servus quī sōlus Rōmam ambulat. Cuius is est servus? estne servus Iūliī? Is est!” Verba Cornēliī ab equō tantum, nōn ā Mēdō audiuntur.</p>
<p>Iam Cornēlius prope Mēdum est, neque ab eō salūtātur. Neque servum salūtat Cornēlius, sed interrogat: “Quis est dominus tuus, serve? Estne Iūlius?”</p>
<p>Mēdus, quī amīcum Iūliī timet, nūllum verbum respondet, et Rōmam ad amīcam suam ambulat. Iam Cornēlius post Mēdum est neque eum rūrsus interrogat. Cornēlius, quī sōlus equō vehitur, interrogat equum: “Cūr servus mē nōn salūtat, sed tacet neque respondet?”</p>
<p>Equus verba dominī audit neque verbum respondet, sed tantum “Hihihī!” − nam equus verba nōn habet!</p>
<p>Ecce Mēdus per portam Capēnam Rōmam intrat et laetus ad ōstium Lȳdiae ambulat. Mēdus ōstium pulsat et intrat.</p>
<p>Lȳdia laeta amīcum suum salūtat et ab amīcō suō salūtātur.</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>
<entry>
    <title>Fabellae Latinae Capitulum VI</title>
    <link href="http://dpwright.com/posts/2018/11/17/fabellae-latinae-capitulum-vi/index.html" />
    <id>http://dpwright.com/posts/2018/11/17/fabellae-latinae-capitulum-vi/index.html</id>
    <published>2018-11-17T18:00:00Z</published>
    <updated>2018-11-17T18:00:00Z</updated>
    <summary type="html"><![CDATA[

<div class="info">17 November, 2018</div>

<div class="sidenote">
This is an extract from <em><a href="https://www.hackettpublishing.com/pdfs/FabellaeLatinae_2016_HansOrberg.pdf">Fabellae Latinae</a></em>, the freely downloadable companion text to Hans H. Ørberg’s excellent series, <em><a href="https://www.hackettpublishing.com/lingua-latina-per-se-illustrata-series">Lingua Latina</a></em>. It is also available in podcast form on <a href="https://itunes.apple.com/us/podcast/fabellae-latinae/id1439859681">iTunes</a>, <a href="https://play.google.com/music/m/Iejungfyafunuhg4ehuhrfjerdq?t=Fabellae_Latinae">Google Play Music</a>, or by searching for “Fabellae Latinae” / subscribing to <a href="https://s3.amazonaws.com/fabellaelatinae/feed.rss">this RSS feed</a>.
</div>
<center>
<audio controls preload="none">
<source src="https://s3.amazonaws.com/fabellaelatinae/capitula/06-PuellaInHorto.mp3" type="audio/mpeg" />
</audio>
</center>
<p>Iūlius, quī magnam pecūniam habet, in magnā et pulchrā vīllā habitat cum familiā suā. Vīlla eius habet ātrium et peristȳlum et multa cubicula. Iūlius et Aemilia trēs līberōs habent: duōs fīliōs, Mārcum et Quīntum, et ūnam fīliam, Iūliam. Iūlia parva puella est.</p>
<p>Ubi est fīlia Iūliī et Aemiliae? Iūlia est in hortō vīllae. Puella laeta rīdet et rosās carpit. Quot rosās carpit Iūlia? Quīnque rosās magnās et pulchrās carpit. Rosae Iūliam dēlectant.</p>
<p>Iūlia, quae sōla est in hortō, puerōs vocat: “Venīte, Mārce et Quīnte!”</p>
<p>Puerī ex peristȳlō veniunt et Iūliam in hortō vident.</p>
<p>Iūlia: “Ecce quīnque rosae. Vidēte rosās meās!”</p>
<p>Quīntus: “Quīnque parvus numerus est! In hortō est magnus numerus rosārum. Centum rosae hīc sunt!”</p>
<p>Mārcus: “Nōn centum tantum, sed mīlle rosae in hortō meō sunt.”</p>
<p>Iūlia: “Nōn tuus est hortus!”</p>
<p>Mārcus: “Neque tuae sunt rosae!”</p>
<p>Puerī ab Iūliā discēdunt. Rosae eōs nōn dēlectant.</p>
<p>Iūlia rūrsus quīnque rosās pulchrās carpit. Quot rosās iam habet Iūlia? Puella nōn quīnque tantum, sed decem rosās habet: quīnque et quīnque sunt decem.</p>
<p>Estne decem magnus numerus? Nōn magnus numerus est, neque parvus.</p>
<p>Puella, quae rosās amat, laeta est et cantat.</p>
<p>Iūlius, pater Iūliae, ex vīllā venit. Iūlius, quī baculum habet, īrātus est et fīliam suam interrogat: “Estne Mēdus hīc in hortō?”</p>
<p>Iūlia respondet: “Nōn est. In hortō nūllus est servus, sed ecce fīlia tua hīc est. Salūtā mē, pater!”</p>
<p>Iūlius: “Salvē, mea fīlia!”</p>
<p>Iūlia: “Ecce decem rosae! Habē eās, pater! Tuae sunt rosae. Nōnne pulchrae sunt?”</p>
<p>Iūlius nōn respondet, sed Mēdum vocat: “Mēde! Venī, improbe serve!”</p>
<p>Iūlia interrogat: “Cūr improbus est Mēdus?” neque pater respondet, sed ab fīliā suā discēdit – sine rosīs.</p>
<p>Iūlia: “Cūr discēdit pater neque respondet? Is nōn amat rosās – num fīliam suam amat?” Iūlia iam nōn laeta est neque cantat.</p>
<p>Iūlius rūrsus Mēdum vocat: “Mēde! Me-ē-de!” sed Mēdus, quī nummōs dominī habet, iam abest ab vīllā et ab hortō.</p>

<div class="tagsinfo"><a href="/tags/latin/index.html">latin</a>, <a href="/tags/fabellae-latinae/index.html">fabellae-latinae</a>, <a href="/tags/llpsi/index.html">llpsi</a>, <a href="/tags/podcasts/index.html">podcasts</a></div>
]]></summary>
</entry>

</feed>
